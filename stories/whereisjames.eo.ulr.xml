<?xml version="1.0" encoding="UTF-8"?>
<!DOCTYPE ulr PUBLIC "-//UniLang//Universal Language Resource 1.9 (Language-Specific Subfile)//EN"
  "http://dev.unilang.org/docs/ulr1.9_sub.dtd">
<ulr id="whereisjames" version="1.9" baselang="eo">
	<entries>
		<entry id="title">
			<attrib type="orth" author="elgrande">Kie Jakobo estas?</attrib>
		</entry>
		<entry id="description">
			<attrib type="orth" author="elgrande">Simpla infanrakonto taŭga por ĵus komencintaj lingvlernantoj</attrib>
		</entry>
		<entry id="1">
			<attrib type="orth" author="elgrande">KIE JAKOBO ESTAS? (Angla originalo de: Proycon)</attrib>
		</entry>
		<entry id="2">
			<attrib type="orth" author="elgrande">Jakobo kaj Maria estas en la ĝardeno. La vetero estas bela hodiaŭ; estas tre varme. Sed hieraŭ estis tre malvarme! Tiam ili ne povis ludi ekstere. Jakobo kaj Maria ŝategas ludi; ili ĉiam ludas kune en la ĝardeno antaŭ la granda domo.</attrib>
		</entry>
		<entry id="3">
			<attrib type="orth" author="elgrande">Jakobo estas eta knabo kaj li havas ses jarojn. La eta knabino estas lia fratino; ŝi havas kvin jarojn. Jakobo havas malgrandan hundon; ankaŭ la hundo estas nun en la ĝardeno. La hundo ŝatas ludi kun la du infanoj. Nun la hundo estas tre ĝoja.</attrib>
		</entry>
		<entry id="4">
			<attrib type="orth" author="elgrande">Ĉu ankaŭ Maria havas hundon? Ne, Maria ne havas hundon; ŝi havas katon. Sed la kato estas en la domo; la kato dormas.</attrib>
		</entry>
		<entry id="5">
			<attrib type="orth" author="elgrande">Ilia patrino estas ene de la domo kun la kato; ŝi rigardas tra la fenestro kaj vidas, kiel Jakobo kaj Maria ludas. Jakobo rapide kuras al granda maljuna arbo. Li kaŝas sin de Maria. Ĉu vi scias, kial? Maria sidas kaj havas siajn manojn antaŭ la okuloj. Ŝi nenion povas vidi kaj ŝi kalkulas. Kial ŝi faras tion? Kaj kion Jakobo faras apud la arbo?</attrib>
		</entry>
		<entry id="6">
			<attrib type="orth" author="elgrande">Temas pri ludo. Kiam ŝi estas ĉesinta kalkuli, ŝi ĉirkaŭrigardas. Ŝi serĉas Jakobon: Kien li iris? Ĉu vi vidis lin?</attrib>
		</entry>
		<entry id="7">
			<attrib type="orth" author="elgrande">Maria ne scias, kie Jakobo estas. Ŝi demandas al la hundo: &quot;Ĉu vi vidis Jakobon?&quot;. Sed memkompreneble la hundo ne povas paroli. Maria do ne ricevas respondon al sia demando. Homoj neniam ricevas respondon, kiam ili parolas kun hundoj!</attrib>
		</entry>
		<entry id="8">
			<attrib type="orth" author="elgrande">Maria rigardas al sia patrino malantaŭ la fenestro; ŝia patrino ridas. Maria pensas, ke ŝi vidis, kien Jakobo iras: &quot;Diru al mi, kie li estas!&quot;, ŝi diras al sia patrino. &quot;Ne, Maria, mi ne povas diri al vi&quot;, ŝi respondas. Kvankam ŝi verŝajne scias, kie li estas, ŝi ne volas diri.</attrib>
		</entry>
		<entry id="9">
			<attrib type="orth" author="elgrande">Maria malrapide paŝas tra la ĝardeno. Ŝi ankoraŭ penas trovi Jakobon. Ŝi rigardas sub la tablon kaj sub la seĝojn, sed tie Jakobo ne estas. Ŝi serĉas ĉie, sed ŝi ne povas trovi Jakobon.</attrib>
		</entry>
		<entry id="10">
			<attrib type="orth" author="elgrande">Tiam ŝi aŭdas sonon; ĝi venas de malantaŭ la granda maljuna arbo. Ĉu tio povus esti Jakobo? Jen denove la sono! Ŝi atente aŭskultas. Ne temas pri birdo nek pri alia animalo. Nun ŝi povas bone aŭdi ĝin. Tio devas esti Jakobo!</attrib>
		</entry>
		<entry id="11">
			<attrib type="orth" author="elgrande">Tiam ŝi ankaŭ vidas etan manon; kaj kiam ŝi proksimiĝas, ŝi povas ankaŭ vidi lian kapon. Ŝi ridas kaj diras: &quot;Mi trovis vin.&quot; Ili ambaŭ estas gajaj kaj iras al la domo. Estas tempo por manĝi ion kaj trinki iom da akvo.</attrib>
		</entry>
	</entries>
</ulr>