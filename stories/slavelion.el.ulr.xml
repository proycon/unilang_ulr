<?xml version="1.0" encoding="UTF-8"?>
<!DOCTYPE ulr PUBLIC "-//UniLang//Universal Language Resource 1.9 (Language-Specific Subfile)//EN"
  "http://dev.unilang.org/docs/ulr1.9_sub.dtd">
<ulr id="slavelion" version="1.9" baselang="el">
	<entries>
		<entry id="title">
			<attrib type="orth" author="Yiannisscheidt">Ο σκλάβος και το λιοντάρι</attrib>
		</entry>
		<entry id="description">
			<attrib type="orth" author="Yiannisscheidt">Ένα λιοντάρι μπορεί να γίνει ο καλύτερος φίλος του ανθρώπου</attrib>
		</entry>
		<entry id="1">
			<attrib type="orth" author="Yiannisscheidt">Ένας σκλάβος το έσκασε απ' τον αφέντη του, που του φερόταν πολύ άσχημα και για ν' αποφύγει την αιχμαλωσία, κατέφυγε στην έρημο. Καθώς σκεφτόταν πώς θα εύρισκε φαγητό και καταφύγιο, έφτασε σε μια σπηλιά, μπήκε μέσα και ανακάλυψε ότι δεν κατοικούσε κανένας.</attrib>
		</entry>
		<entry id="2">
			<attrib type="orth" author="Yiannisscheidt">Στην πραγματικότητα ωστόσο, ήταν η φωλιά ενός λιονταριού και σχεδόν αμέσως, τρομάζοντας τον δύστυχο φυγά, το λιοντάρι εμφανίστηκε. Ο άνδρας σκέφτηκε πως ήταν χαμένος αλλά, προς έκπληξή του, το λιοντάρι, αντί να ορμήξει πάνω του και να τον καταβροχθίσει, ήρθε δίπλα του κλαψουρίζοντας και σηκώνοντας το πόδι του. Βλέποντάς το να είναι ερεθισμένο, ο άντρας το εξέτασε και βρήκε ότι ένα μεγάλο αγκάθι είχε μπει στο πέλμα του ποδιού. Αυθόρμητα το έβγαλε και έδεσε το τραύμα όσο καλύτερα μπορούσε· και με τον καιρό αυτό γιατρεύτηκε εντελώς.</attrib>
		</entry>
		<entry id="3">
			<attrib type="orth" author="Yiannisscheidt">Η ευγνωμοσύνη του λιονταριού ήταν απεριόριστη· έβλεπε τον άνθρωπο σαν φίλο του και μοιράστηκαν για κάποιο καιρό τη σπηλιά. Μια μέρα, ωστόσο, ο σκλάβος ξεκίνησε να βρει τους υπόλοιπους συντρόφους του, αποχαιρέτησε το λιοντάρι και επέστρεψε στην πόλη.</attrib>
		</entry>
		<entry id="4">
			<attrib type="orth" author="Yiannisscheidt">Εδώ τον αναγνώρισαν αμέσως και τον πήγαν αλυσοδεμένο μπροστά στον πρώην αφέντη του, που αποφάσισε να τον χρησιμοποιήσει ως παράδειγμα και διέταξε να τον ρίξουν στα θηρία στην επόμενη δημόσια παράσταση στην αρένα. Τη μοιραία ημέρα, τα θηρία αφέθηκαν μέσα στην αρένα και ανάμεσά τους κι ένα μεγάλο και άγριο λιοντάρι· και ο δύστυχος σκλάβος ρίχτηκε ανάμεσά τους.</attrib>
		</entry>
		<entry id="5">
			<attrib type="orth" author="Yiannisscheidt">Τι έκπληξη για τους θεατές, όταν το λιοντάρι, μετά από μια ματιά, γονάτισε και ξάπλωσε δίπλα του με μια έκφραση στοργής και χαράς! Ήταν ο παλιός του φίλος από τη σπηλιά! Το κοινό μουρμούριζε, ότι η ζωή του σκλάβου έπρεπε να σωθεί: και ο κυβερνήτης της πόλης, έκπληκτος μπροστά σε τόση ευγνωμοσύνη και αφοσίωση από ένα θηρίο, διακήρυξε ότι και οι δύο θα κέρδιζαν την ελευθερία τους.</attrib>
		</entry>
	</entries>
</ulr>